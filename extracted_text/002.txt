=== PAGE 1 ===
INLEIDING
De naam Van Zanten
Huizinga zoekt de herkomst van de naam Van Sante, Van Santen, Van Zante en Van Zanten
in West-Duitsland, en meer specifiek in Neder Rijnland, en nog preciezer in de plaats Xanten,
een plaats ongeveer op de hoogte van het Nederlandse dorp Gennep (ten zuiden van
Nijmegen). Dan meld ik nog dat Wikipedia de plaats van herkomst aangeeft als Saintes, een
plaats in Waals Brabant (België). Daarmee is ook het “van” verklaard. Het is niet het Engelse
‘of maar ‘from’, het betekent ‘afkomstig van’.
Heel vreemd is deze gedachte niet. Oost-Nederland en het aanpalende Duitse grensgebied
vormden één cultuurgebied. De handels- en culturele contacten waren nauwer dan die met
West Nederland. Nadat de Republiek gevormd werd, veranderde, langzaamaan, de oost
gerichte oriëntatie in een west gerichte. Zeker wanneer de wet- en regelgeving aan beide
zijden van de grens uiteen gaat lopen.
Dat Twente los is gekomen van het graafschap Bentheim is toeval, net zo toevallig dat Kleef
in Duitse handen bleef. Nog steeds is het zo dat wanneer Groningers de grens overgaan naar
Oost-Friesland, ze geen Duits of Nederlands spreken, maar dialect. Dat is aan weerszijden
van de grens nagenoeg hetzelfde.
Het Meertens instituut geeft dezelfde naamsverklaring, voegt zelfs naamsvarianten toe: Van
Xanten. Van Zandt en Zanten zonder van.
Hekket hult zich in zwijgen, misschien vindt hij de naam niet Oost-Nederlands genoeg.
Deze verklaring van de naam betekent ook dat niet alle Van Zantens een gemeenschappelijke
voorvader hebben. Tenslotte zijn niet alle inwoners van een dorp verwant, nu niet, en ook
vroeger niet.
Voor de achternamen een vaste spelling kregen (1811) kan eenzelfde persoon onder
verschillende varianten van de naam voorkomen, zelfs in hetzelfde document. Als regel wordt
in de spelling aangehouden die we in de stukken vinden. Wanneer meerdere variaties gebruikt
worden w.o. Van Zanten, houden we die spelling aan tenzij het nageslacht voorkomt met de
naam Van Santen.
Literatuur
A. Huizinga. Encyclopedie van Namen. Amsterdam 1955
B.J. Hekket. Oost Nederlandse Familienamen, hun ontstaan en hun betekenis. Enschede 1975. Idem vervolg. Enschede
1983
htpps:/fwww.cbgfamilienamen.nl (geraadpleegd februari 2021)
Summary: The name Van Zanten
About the origin of the surname Van Zanten (and variations of it) is general agreement among scholars. The name is
composed out of two parts: ‘Van’ and ‘Zanten’ ‘van’ is the English ‘from’. The name is coming from some location. That
location would be the place Xanten in Germany.
Given the meaning of the name it is certain that not all namesakes are related, since several not related families can have
left Xanten and wandered to the Netherlands.
Verspreiding
Bij het Meertensinstituut is ook informatie te vinden over de verspreiding van de naam Van
Zanten in Nederland in 1947 en 60 jaar later, in 2007.
In 1947 zijn de resultaten van de volkstelling ingedeeld naar provincie.
dd
